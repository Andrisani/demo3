# Yann LeCun

**Yann LeCun** ([Parigi](https://it.wikipedia.org/wiki/Parigi), [8 luglio](https://it.wikipedia.org/wiki/8_luglio) [1960](https://it.wikipedia.org/wiki/1960)) è uno [scienziato](https://it.wikipedia.org/wiki/Scienziato) e [informatico](https://it.wikipedia.org/wiki/Informatico) [francese](https://it.wikipedia.org/wiki/Francia) [naturalizzato](https://it.wikipedia.org/wiki/Naturalizzazione) [statunitense](https://it.wikipedia.org/wiki/Stati_Uniti_d'America).

## Introduzione[[modifica](https://it.wikipedia.org/w/index.php?title=Yann_LeCun&veaction=edit&section=1) | [modifica wikitesto](https://it.wikipedia.org/w/index.php?title=Yann_LeCun&action=edit&section=1)]

Particolarmente noto per i suoi rilevanti contributi nei campi dell'[apprendimento automatico](https://it.wikipedia.org/wiki/Apprendimento_automatico), della [visione artificiale](https://it.wikipedia.org/wiki/Visione_artificiale), della [robotica](https://it.wikipedia.org/wiki/Robotica) e delle [neuroscienze computazionali](https://it.wikipedia.org/wiki/Neuroscienze_computazionali). In particolare, è noto per lo sviluppo di [reti neurali](https://it.wikipedia.org/wiki/Rete_neurale) convoluzionali (CNN), aver rivoluzionato il campo della visione artificiale usando il settore del [Riconoscimento ottico dei caratteri](https://it.wikipedia.org/wiki/Riconoscimento_ottico_dei_caratteri).[[1\]](https://it.wikipedia.org/wiki/Yann_LeCun#cite_note-1)[[2\]](https://it.wikipedia.org/wiki/Yann_LeCun#cite_note-2) È anche una delle principali menti che collaborarono alla creazione di [DjVu](https://it.wikipedia.org/wiki/DjVu), una tecnologia di compressione delle immagini. Insieme a Léon Bottou, ha sviluppato il linguaggio di programmazione Lush.

## Biografia[[modifica](https://it.wikipedia.org/w/index.php?title=Yann_LeCun&veaction=edit&section=2) | [modifica wikitesto](https://it.wikipedia.org/w/index.php?title=Yann_LeCun&action=edit&section=2)]

Nacque nel [1960](https://it.wikipedia.org/wiki/1960) in un sobborgo di [Parigi](https://it.wikipedia.org/wiki/Parigi). Nel 1983 si diploma a Parigi in ingegneria, (*Diplôme d'Ingénieur)* presso la Ecole Superieure d'Ingénieur en Electrotechnique et Electronique (ESIEE), e nel [1987](https://it.wikipedia.org/wiki/1987) il dottorato in Informatica presso l'[Università Pierre e Marie Curie](https://it.wikipedia.org/wiki/Università_Pierre_e_Marie_Curie), durante il quale ha proposto una prima variante dell'algoritmo noto come [back-propagation](https://it.wikipedia.org/wiki/Backpropagation), utilizzato successivamente come principale metodo di apprendimento delle reti neurali artificiali.[[3\]](https://it.wikipedia.org/wiki/Yann_LeCun#cite_note-3) È stato [postdoc](https://it.wikipedia.org/wiki/Postdoc) presso il laboratorio di Geoffrey Hinton all'[Università di Toronto](https://it.wikipedia.org/wiki/Università_di_Toronto).

Nel [1988](https://it.wikipedia.org/wiki/1988), presso i [Bell Laboratories](https://it.wikipedia.org/wiki/Bell_Laboratories), a Murray Hill, in [New Jersey](https://it.wikipedia.org/wiki/New_Jersey), è diventato membro del Diparimento dell'Adaptive Systems Research, sotto la guida di Lawrence D. Jackel. In questi anni, si dedicò allo sviluppo di una serie di nuovi algoritmi di [apprendimento automatico](https://it.wikipedia.org/wiki/Apprendimento_automatico), tra i quali i più noti sono sicuramente una serie di modelli ispirati dalla biologia, sviluppati per il riconoscimento automatico di immagini, note come [Reti neurali convoluzionali](https://it.wikipedia.org/wiki/Rete_neurale_convoluzionale),[[4\]](https://it.wikipedia.org/wiki/Yann_LeCun#cite_note-4) ed il metodo di regolarizzazione, noto come *Optimal Brain Damage*,[[5\]](https://it.wikipedia.org/wiki/Yann_LeCun#cite_note-5) metodologie applicate principalmente nel riconoscimento di testi scritti a mano e [OCR](https://it.wikipedia.org/wiki/Riconoscimento_ottico_dei_caratteri).[[6\]](https://it.wikipedia.org/wiki/Yann_LeCun#cite_note-6) Ha inoltre contribuito alla creazione di un sistema di riconoscimento dei controlli bancari, ampiamente diffuso sia dalla [NCR](https://it.wikipedia.org/wiki/NCR_Corporation) che da altre società, arrivando a leggere oltre il 10% di tutti i controlli negli Stati Uniti, tra la fine degli anni '90 e l'inizio del 2000.

Nel [1996](https://it.wikipedia.org/wiki/1996) ha ricoperto l'incarico di ricercatore principale presso i Laboratori [AT&T](https://it.wikipedia.org/wiki/AT%26T), nel Dipartimento di Processazione delle Immagini, parte allora del Laboratorio per la processazione automatica del linguaggio e delle immagini guidato da Lawrence Rabiner. In questo contesto ha lavorato principalmente sulla tecnologia [DjVu](https://it.wikipedia.org/wiki/DjVu),[[7\]](https://it.wikipedia.org/wiki/Yann_LeCun#cite_note-7) tuttora usata da numerosi siti internet tra cui l'[Internet Archive](https://it.wikipedia.org/wiki/Internet_Archive).

Dopo un breve incarico presso il [NEC](https://it.wikipedia.org/wiki/NEC_Corporation) Research Institute di [Princeton](https://it.wikipedia.org/wiki/Princeton), nel [2003](https://it.wikipedia.org/wiki/2003) ha ottenuto una docenza in Informatica e in Neuroscienze sia presso la [New York University](https://it.wikipedia.org/wiki/Università_di_New_York), che presso la Tandon School of Engineering[[8\]](https://it.wikipedia.org/wiki/Yann_LeCun#cite_note-8)[[9\]](https://it.wikipedia.org/wiki/Yann_LeCun#cite_note-9). In questo ruolo, si è dedicato principalmente allo sviluppo di algoritmi per l'apprendimento, sia supervisionando che non supervisionando (*supervised* e *unsupervised learning*),[[10\]](https://it.wikipedia.org/wiki/Yann_LeCun#cite_note-10) le tecnologia di [visione artificiale](https://it.wikipedia.org/wiki/Visione_artificiale)[[11\]](https://it.wikipedia.org/wiki/Yann_LeCun#cite_note-11) e di [robotica](https://it.wikipedia.org/wiki/Robotica).[[12\]](https://it.wikipedia.org/wiki/Yann_LeCun#cite_note-12)

Nel [2012](https://it.wikipedia.org/wiki/2012) ha fondato, presso la [New York University](https://it.wikipedia.org/wiki/New_York_University), il Centro della Scienza dei Dati.[[13\]](https://it.wikipedia.org/wiki/Yann_LeCun#cite_note-13) Nel 2013, in collaborazione con Yoshua Bengio, ha fondato la International Conference on Learning Representations. Nel Dicembre 2013 è diventato il primo direttore del *Facebook AI Research* a [New York](https://it.wikipedia.org/wiki/New_York),[[14\]](https://it.wikipedia.org/wiki/Yann_LeCun#cite_note-14) interrompendo il lavoro presso la New York University nei primi mesi del 2014.

Nel 2016 è stato nominato professore ospite (*Visiting Professor*) presso il [Collège de France](https://it.wikipedia.org/wiki/Collège_de_France) di Parigi. La sua conferenza inaugurale (*leçon inaugurale)* ha costituito un momento importante nella vita intellettuale parigina.

Nel marzo 2019 ha ricevuto il [premio Turing](https://it.wikipedia.org/wiki/Premio_Turing) (insieme a Yoshua Bengio e Geoffrey Hinton) per le scoperte concettuali e ingegneristiche che hanno reso le [reti neurali profonde](https://it.wikipedia.org/wiki/Apprendimento_profondo) un componente critico dell'informatica.